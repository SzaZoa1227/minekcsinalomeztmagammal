<!DOCTYPE html>
<html lang="hu">
<head>
    <meta charset="UTF-8">
    <meta http-equiv="X-UA-Compatible" content="IE=chrome">
    <meta name="viewport" content="width=device-width, initial-scale=1.0">
    <title>Karácsonyi weblap</title>
    <link rel="stylesheet" href="index.css">
</head>
<body>
    <h2>
        Már szinte minden városban felgyúltak a karácsonyi fények, a főtereken felállították a karácsonyfákat és megnyíltak a várva várt adventi vásárok. A bódék megteltek az ünnepek kihagyhatatlan hozzávalóival: forralt bor, sült gesztenye, mézeskalács, mennyei finomságok, karácsonyi dallamok és kézműves termékek sora várja a látogatókat. A karácsonyi hangulat pedig országunk minden pontjára megérkezett!
    </h2>
    <img src="https://m.blog.hu/tr/travelikum/image/kep1_7.jpg" id="kep1">
    <main>
        
        <article id="balrafloat">
            <p>
                <h3>Budapest</h3>

                 A főváros egyik legszebb helyszínén, a Vörösmarty téren ismét megnyílt a híres karácsonyi vásár. A hangulatot a hagyományos vásári italok és ételek mellett igazi kézműves különlegességek adják: a nagy műgonddal készült kerámiák, a csalogató mézeskalácsok, a pihepuha tervezői sapkák és sálak, valamint a különleges fadíszek kínálata rögtön okot ad a nézelődésre. Az esemény idén családi menükkel, közös gyertyagyújtással és ünnepi fényfestéssel is kedveskedik a látogatóknak.
            </p>
            <p>
                Szerencsére a főváros számos pontján átjárhat bennünket a karácsonyi hangulat. Óbudán a Fő téren és a Békásmegyeri piac közösségi terén ingyenes jégpályával, változatos családi programokkal és koncertekkel vár az adventi vásár. Újbuda legszebb parkjában, a Bikás Parkban pedig a különleges finomságok mellett jégpályával, vidámparkkal, üveg fotófallal és kézműves foglalkozásokkal szórakoztatnak bennünket.
            </p>
        </article>
        <article id="jobbrafloat">
            <p>
                <h3>Debrecen</h3>
                A kirakodóvásár a Kossuth téren, a Dósa nádor téren, a Csapó utcán és a Rózsa utcán is feldíszített faházakkal kápráztat el bennünket. A kínálat a korábbiakhoz hasonlóan idén is széleskörű, ugyanis 20 vendéglátó egység és közel 80 kereskedő közül válogathatunk, ha nemcsak karácsonyi finomságokat szeretnénk kóstolni, hanem egyedi meglepetésekkel is hazatérnénk. A Kossuth téren adventi korcsolyapálya is várja az érdeklődőket összesen 750 négyzetméternyi egybefüggő jégfelülettel és 120 méteres hosszú jégfolyosóval.
            </p>
        </article>
    </main>
</body>
</html>