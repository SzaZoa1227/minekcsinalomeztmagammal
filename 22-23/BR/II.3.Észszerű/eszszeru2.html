<!DOCTYPE html>
<html lang=hu>

<head>
<meta charset=utf-8>
<title>Észszerű</title>

</head>

<body>

<h1>Észszerű?</h1>

<h2>Ízelítő a 2016-os helyesírási szabályzat újdonságaiból</h2>

<div>Vastag betűvel szedtük az új szabályzat szerinti írásmódot (ezek csak példák, nem teljes listák). A két vagy több módon is helyesen írható változatokat / jellel kapcsoltuk össze. A korábbi alakokat zárójelbe tettük.</div>

<div>
 <div>dühvel / dühhel, méhvel / méhhel</div>
 <div>de: csehvel, pléhvel</div>
 <div>egyre elterjedtebb, de még nem általános az eredetileg néma h ejtése a szavak végén</div>
</div>

<div> 
 <div>Alperes, Eladó, Szerző</div>
 <div>a köznevek továbbra sem kezdhetők nagybetűvel, de a szabályzat elfogadja, hogy hivatalos iratokban ez szokássá válik</div>
</div>
 
<div>
 <div>a Kutatóintézet, a Bizottság</div>
 <div>a kisbetűs kezdés marad általános, de a szabálzat ott is elfogadja a nagybetűt az intézmények vagy szervezeti egységeik nevében, ahol eddig nem</div>
</div>

<div> 
 <div>21 126 / 21.126</div>
 <div>szóköz helyett "esetleg ponttal" is tagolhatók a számok</div>
</div>

<div>
 <div>10.35 / 10:35</div>
 <div>nemcsak ponttal, hanem már kettősponttal is el szabad választani az órát és a percet jelölő számot</div>
</div>
 
<div> 
 <div>Kossuth rádió, de: Klasszik Rádió</div>
 <div>Nádor terem, de: Derkovits Terem</div>
 <div>aszerint kis- vagy nagybetűs a "köznévi tag", hogy a név önálló intézményt jelent-e vagy csak valaminek egy részét</div>
</div>
 
<div> 
 <div>Mariann-nal, Blikk-kel, Szerelmes szonett-tel</div>
 <div>a címekre és a magyar utónevekre, illetve általában az összes tulajdonnévre kiterjesztették ezt a kötőjeles ragozást, hogy felismerhető legyen az eredeti (például hogy Adrienről vagy Adriennről van-e szó); nem lett viszont semmi az -i végű helyiségnevek felismerhetőségét célzó, "budakeszii" típusú írásmódból</div>
</div>
 
<div>
 <div>észszerű, gipszszerű</div>
 <div>a "képzőszerű utótag" (1954 óta ez volt a -fajta, -féle, -nemű, -rét, -rétű, -szerű besorolása) rövid pályafutása véget ért, ismét összetétel utótagjának tekintik ezeket, de ez csak ott tűnik fel, ahol immár nem olvad egybe két sz, ha találkozik</div>
</div>
 
<div> 
 <div>advent / ádvent, árbóc (árboc), búra (bura), fridzsider (frizsider), immunis (immúnis), intellektuel / entellektüel, sátánizmus (satanizmus)</div>
 <div>az ejtéshez igazították néhány tucatnyi szó helyesírását</div>
</div>
 
<div>
 <div>elsőfokú, feketedoboz, keménytojás, nagyratörő, szabadvers - házi nyúl, cserben hagy, csoda szép, fejbe ütés, légi forgalmi társaság, sorba állás, sós perec</div>
 <div>többféle okból változhatott a külön- és egybeírás</div>
</div>

<div>
 <div>május elsején / 1-jén / 1-én</div>
 <div>másodiki / 2-i / másodikai / 2-ai</div>
 <div>eldöntetlen maradt a vita, hogy az elseje j betűje a szótőhöz vagy a toldalékhoz tartozik-e</div>
</div>
 
<div> 
 <div>e-mail / imél, e-mail-cím / imélcím, hacker / hekker, spray / spré / szpré, szalsza / salsa</div>
 <div>egyes idegen szavak meghonosodásának állását tükrözik az alternatívák, de nem szerepel a szótárban például sem e-book, sem íbuk</div>
</div>
 
<div> 
 <div>örökkön örökké, setesuta</div>
 <div>a kötőjelüket elvesztő szavak most hol külön-, hol egybeírandók</div>
</div>
 
<div> 
 <div>BÚÉK (b.ú.é.k.)</div>
 <div>bár a "közszói betűszók" kisbetűsek, az AkH néhány elterjedt esetről immár elfogadja: "nem helyteleneek" a nagybetűsek sem</div>
</div>
 
<div> 
 <div>CIB-bank (CIB bank)</div>
 <div>már nem kell figyelni arra, hogy a betűszóban megbújik-e az a szó, amely egyúttal az utótag is, ezentúl mindig kötőjel dukál</div>
</div>
 
<div>
 <div>kapitälchesn, senor, Čapek, Łodź, Mărăşeşti</div>
 <div>a latin betűs írású nyelvek szavaiban immár alkalmazni kell a magyarban nem használatos mellékjeleket is, de a köznevek elején a nagy kezdőbetűt nem</div>
</div>
 
<div> 
 <div>l. / ld., o. / old., r.k. / róm.kat.</div>
 <div>ugyanannak a szónak lehet többféle rövidítése is, ez is alkalmazkodás a szokásokhoz</div>
</div>
  
<div>Forrás: HVG</div>

</body>